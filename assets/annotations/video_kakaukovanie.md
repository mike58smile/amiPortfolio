Liečiteľská skladba prehlbujúca vzťah k prírode - ceremoniálnemu kakau.

**Cieľ**: Vytvorenie vizuálnej atmosféry, ktorá podporuje emóciu piesne prostredníctvom práce s jednoduchým vizuálnym príbehom, ktorý dopĺňa text piesne a zvýrazňuje jej emotívne vrstvy.

Estetika klipu je postavená na teplých jesenných farbách, v ktorých sa prelína hmla so slnkom – dva protiklady symbolizujúce prebudenie aj vnútorný pokoj. Podstatou diela je liečivá sila zeme a samotného ceremoniálneho kakaa, o ktorom skladba rozpráva.

V úvodnej scéne postava nachádza kakao skryté pod vrstvou lístia, v lone prírody. Jeho následné pozdvihnutie nad hlavu vyjadruje úctu, silu a duchovný význam, ktorý medicína nesie.

Hudobnú rovinu dotvára hra na handpan a spev dvoch interpretov – Soňa Isitvas Führichová a Matej Marec. Ich hlasy sa vizuálne aj symbolicky prepájajú prostredníctvom kakaa, ktoré funguje ako most medzi energiami oboch spevákov.

Motív ohňa, využitý v ďalších scénach, zdôrazňuje silu premeny, teplo a očistu. Oheň, kakao a zem tu vytvárajú spoločný rituálny priestor, ktorý skladba oslavuje.


**Moja rola**: Scénar, Kamera, Strih, Colour Grading

**Tvorba**: Kvôli nepriaznivej predpovedi počasia sme sa rozhodli ísť natáčať z jedného dňa na druhý. Scénar vznikol až v aute, cestou na miesto natáčania, spolu aj so samotným miestom natáčania. Pracovala som s približným scénarom, tak ako aj polu s autentickými momentmi.
Hudba je aj z tohto dôvodu ešte v demo verzii.

**Technika**:
- kamera: Sony Alpha6400
- objektív: Sony E 18 – 135 mm f/3,5 – 5,6 OSS
- statív

**Postprodukcia**: DaVinci Resolve

**Moodboard** – definovanie požadovanej scenérie pred natáčaním:

![Moodboard](assets/video_photos/videoklip/1.jpg)
![Moodboard](assets/video_photos/videoklip/2.jpg)
![Moodboard](assets/video_photos/videoklip/3.jpg)