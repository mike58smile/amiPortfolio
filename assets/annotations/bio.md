Volám sa **Amália Komorová** a ako začínajúca videografka som začala amatérskymi fotografiami, ktoré mi prirodzene otvorili dvere k tvorbe videa.

Baví ma ponárať sa do vizuálneho jazyka, v ktorom sa prejavuje **intimita** s **autentickým** príbehom. V umeleckých záberoch millujem pracovať s psychologickým **prežívaním**, ktoré znázorňujem prostredníctvom rôznych videografických prvkov – od kompozície až po svetlo a pohyb.

Tvorbe videí som sa začala venovať v júni 2024, pôvodne ako súčasti hľadania vlastnej kreatívnej cesty. Nečakala som, že ma táto forma prejavu natoľko osloví, že sa jej budem venovať aj ďalej, no napokon sa stala mojím **hlavným prostriedkom** umeleckého vyjadrenia.

V **budúcnosti** sa chcem ďalej rozvíjať v kameramanskej tvorbe, dokumentárnych filmoch a hudobných videách. Aktívne hľadám príležitosti na spolupráce aj ďalšie vzdelávanie v týchto oblastiach, aby som svoje zručnosti posunula na vyššiu úroveň.