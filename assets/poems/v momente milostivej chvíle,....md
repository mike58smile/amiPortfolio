v momente milostivej chvíle,
momentálnej lásky mladosti a diania,
dravosti mojej chabej šachovej hry prezradím ti,
že sa cítim byť svoja vlastná.

vlastná, krásná, zapozeraná do tohto diania.
do pocitov nehy a vlastných čarov..
zberajúca vlastné plody, narodenia,
take malé prekvapenia.

v tento moment myslím na mňa.
život nechávam prichádzať a ďalej plávam.
priestor dávam tomu,
čo mi vracia hlas, čo jas mi dáva.

s pocitom a temnotou prijímam sa.
v tme nechávam oči dokorán,
svetlom len tak plávam.
prijímam.